[{"id":16,"title":"Ветерани і ветеранки, встигніть подати заявку на спорт","text":["Захисники та захисниці, поспішайте оформити заявку на «Ветеранський спорт» — прийом триває до 20 липня. Просто заходьте в застосунок Дія, відкривайте розділ Ветеран Pro і подавайте запит у кілька кліків — усе максимально зручно. Отримуйте 1 500 грн на тренування у спортзалі, басейні чи інших спортивних секціях.\n\nПіклуємось про наших захисників не тільки фінансово, а й створюємо простір для відновлення. Користуйтесь допомогою та відновлюйте здоров’я та активність.\n\nХто може скористатися?\n- ветерани і ветеранки та особи з інвалідністю внаслідок війни, чиї документи підтверджені в Єдиному державному реєстрі ветеранів війни (ЄДРВВ);\n- вік від 18 років;\n- наявність верифікованого податкового номеру (РНОКПП);\n- відкритий рахунок Дія.Картки в одному з банків-партнерів.\n\nПосвідчення ветерана не відображається в застосунку Дія? Це не є обов’язковим — важливо, щоб статус був наявний у ЄДРВВ. Якщо виникли труднощі — зверніться по допомогу в техпідтримку Дії.\n\nЯк скористатися послугою?\n- увійдіть в Дію;\n- натисніть Сервіси — Відкрийте вкладку Ветеран PRO; \n- оберіть послугу Ветеранський спорт та ознайомтесь з умовами; \n- виберіть Дія.Картку для зарахування коштів;\n- підтвердьте та надішліть заявку.\n\nПерелік спортивних закладів дивіться на сайті Мінветеранів.\n\nСкористайтесь можливостями — відновлюйте здоров’я і залишайтеся активними.\n\nПроєкт реалізовано Міністерством у справах ветеранів України спільно з Міністерством цифрової трансформації України на виконання Стратегії ветеранської політики та реалізації Національної стратегії зі створення безбарʼєрного простору в Україні, розробленої з ініціативи першої леді Олени Зеленської."],"img":"https://nashadia.cyou/news/0.jpg","date":"17 липня, 16:45"},{"id":15,"title":"91+ млн грн на книжки - підсумки півріччя програми єКнига","text":["133 776 українців скористались послугою єКнига у Дії та придбали літератури на 91 533 898,18 грн.  Оформлюйте заявку в застосунку й обирайте книжки українською мовою на свій смак: друковані, електронні чи аудіо. Для себе або на подарунок. \n\nУ програмі — вже 100+ тисяч книжок. З них приблизно 10 тисяч — у цифровому форматі. Перевірте за посиланням, які книгарні беруть участь, і де шукати найближчу. На сайтах такі книжки легко впізнати — вони мають спеціальну позначку, тож не переплутаєте.\n\nЩотижня українці подають у Дії близько 3 000 заяв про грошову допомогу, щоб придбати книгу. 64,9% заяв - від дівчат. 35,1%. - від хлопців.  \n\nМайже 20% учасників програми отримали кошти, але не використали їх з різних причин. На рахунках учасників програми ще залишаються 20,8 мільйона грн. Використати кошти можна впродовж 3 місяців з дня зарахування.  \n\nДе купували літературу? \n- в стаціонарних книгарнях — 34+ млн грн (37,82 %); \n- в інтернет-книгарнях — 56+ млн грн (62,18 %).\n\nХто може брати участь?\nУкраїнці, яким виповнилось 18 років після 1 січня 2024 року або виповниться в наступних роках. Також необхідно мати паспорт (ID-картку або закордонний) і податковий номер у Дії.\n\nЯк долучитися?\n- увійдіть у застосунок Дія;\n- оберіть послугу;\n- відкрийте спеціальний рахунок для отримання грошей;\n- після зарахування коштів придбати книги протягом 3-х місяців з дня зарахування.\n\nРеєструйтесь за програмою єКнига в Дії та насолоджуйтесь солов’їною.\n\nПроєкт реалізовано Міністерством культури та стратегічних комунікацій України спільно з Міністерством цифрової трансформації України та Українським інститутом книги за сприяння «Проєкту підтримки Дія», що Програма розвитку ООН в Україні реалізує за фінансування Уряду Швеції."],"img":"https://nashadia.cyou/news/1.jpg","date":"16 липня, 14:15"},{"id":14,"title":"єОселя в Дії: українці отримали 30+ млрд грн іпотеки на житло","text":["18 тисяч українських родин уже скористалися програмою єОселя та стали власниками нового дому.\n\nЗавдяки єОселі українці отримали кредити на житло. Понад 30 млрд грн кредитів і більш як мільйон квадратних метрів нових осель — результат дії програми. Подавайте і ви заявку через Дію.\n\nПрограмою єОселя найчастіше користувалися військовослужбовці за контрактом та працівники сфери безпеки й оборони. Кредитом під 3% скористалася 9 331 родина захисників і захисниць.\n\nІнші категорії учасників програми\n\nКредити під 3% також отримали:\n- 1 413 медиків;\n- 1 406 педагогів;\n- 369 науковців.\n\nКредити під 7% отримали 4 496 українців, які не мали житла або мали житло меншої площі, ніж визначено нормативами, 672 внутрішньо переміщені особи та 411 ветеранів.\n\nРаніше більшість учасників програми купувала житло на вторинному ринку. Таких іпотек 11 466. Ще 6 632 — на нове житло, з яких 1 449 — на етапі будівництва.\n\nПісля оновлення програми у 2025 році більшість кредитів почали оформлювати на нове житло від забудовників. Зараз їх частка становить 60%.\n\nБлизько 80% придбаного за програмою житла — це квартири площею 50–73 м² та менш як 50 м². Майже кожен другий кредит оформили українці віком 26–35 років — це понад 7 600 родин. Ще третина позичальників — віком 36–45 років.\n\nЯк подати заявку:\n\n1. Відкрийте застосунок Дія — Сервіси — єОселя.\n2. Заповніть заявку та оберіть банки.\n3. Засвідчте заявку Дія.Підписом.\n\nОтримайте попереднє рішення від банків у застосунку й розпочніть оформлення іпотеки.\n\nОтримайте власне житло просто із Дією.\n\nПослугу реалізовано Міністерством цифрової трансформації спільно з Міністерством економіки України та ПрАТ «Укрфінжитло»."],"img":"https://nashadia.cyou/news/2.jpg","date":"14 липня, 11:30"},{"id":13,"title":"1000+ українців замінили техпаспорт у Дії","text":["За перший тиждень після запуску послуги в Дії — понад 1 000 замін техпаспорта. Оформлюйте і ви — за кілька кліків у смартфоні, без черг і зайвих поїздок.\n\nКоли варто скористатися послугою:\n • Змінили персональні дані\n • Втратили або пошкодили техпаспорт\n • Хочете замінити номерні знаки\n • Перейти на цифровий чи пластиковий формат\n\nДія допоможе швидко вирішити всі ці питання.\n\nЯк це працює:\n 1. Відкрийте застосунок Дія → Сервіси → Водієві → Заміна техпаспорта (або знайдіть опцію в меню документа).\n 2. Вкажіть причину заміни й за потреби замовте нові номерні знаки.\n 3. Оберіть формат: тільки цифровий чи цифровий + пластик.\n 4. Виберіть доставку: відділення чи кур’єр Укрпошти.\n 5. Перевірте дані, підпишіть заяву та оплатіть протягом доби.\n\n Що потрібно для заміни:\n • Бути авторизованим у Дії.\n • Мати РНОКПП (податковий номер) та біометричний документ (паспорт чи посвідку) у застосунку.\n • Бути власником транспортного засобу, техпаспорт якого вже є в Дії.\n\nЯкщо змінилися технічні характеристики транспортного засобу (двигун, паливо тощо), зверніться особисто до сервісного центру МВС.\n\nПослуга реалізується Мінцифрою разом з Міністерством внутрішніх справ, Головним сервісним центром МВС, ДП «Інфотех» та АТ «Укрпошта»."],"img":"https://nashadia.cyou/news/3.jpg","date":"08 липня, 16:41"},{"id":12,"title":"Запустили новий розділ у Дії - Ветеран Pro","text":["Тепер важливі державні послуги для ветеранів і ветеранок — у єдиному цифровому просторі.\n\nУ розділі доступні послуги:\n- Пошук фахівця супроводу ветеранів та демобілізованих осіб\n- Ветеранський спорт — заява про отримання компенсації\n- єОселя\n- єВідновлення\n- Встановлення статусу особи з інвалідністю внаслідок війни\n- Подання заяви про субсидію\n\nПерелік послуг поступово розширюватиметься —  відповідно до потреб ветеранів і ветеранок.\n\nЩоб скористатися Ветеран PRO:\n1. Встановіть або оновіть застосунок Дія та авторизуйтеся\n2. У розділі Послуги відкрийте вкладку Ветеран PRO\n3. Оберіть потрібну послугу\n\nПослугами можуть скористатися громадяни України 18+ років з електронним посвідченням ветерана.\n\nДія для ветеранів і ветеранок у цифрах:\n- 556 228 відображених посвідчень учасника бойових дій\n- 53 877 автоматично створених витягів з реєстру ветеранів\n- 61 637 ветеранів і ветеранок отримали статус УБД онлайн\n- 400 родин захисників оформили статус членів сім’ї загиблого\n- 365 осіб отримали статус інваліда внаслідок війни\n- 74 692 успішні заявки на виплату коштів для занять спортом\n- 112+ млн грн виплат на спорт для ветеранів і ветеранок\n- 33 199 оцифрованих заяв про супровід ветеранів і ветеранок\n- 1 376 фахівців супроводжують ветеранів через онлайн-кабінет\n\nПроєкт реалізовано Міністерством у справах ветеранів України спільно з Мінцифрою та Дією за підтримки Програми розвитку ООН (ПРООН) в Україні у межах «Проєкту підтримки Дія», що реалізується за фінансування Швеції. Послуги єОселя та єВідновлення підтримали проєкт «Цифровізація для зростання, доброчесності та прозорості» (UK DIGIT), що виконується Фондом Євразія та фінансується UK Dev, а також Фонд Східна Європа."],"img":"https://nashadia.cyou/news/4.jpg","date":"07 липня, 15:15"},{"id":11,"title":"Послуга єВідновлення знову працює в Дії","text":["Успішно оновили роботу Реєстру пошкодженого та знищеного майна. Тож тепер зможемо відновити роботу програми єВідновлення. \n\nПодавайте заявку на єВідновлення всього за кілька хвилин у застосунку або на порталі Дія. \n\nДетальніше про програму розповіли тут — erecovery.diia.gov.ua"],"img":"https://nashadia.cyou/news/5.jpg","date":"06 липня, 11:20"},{"id":10,"title":"Скористайтеся водійськими сервісами в Дії","text":["Перереєстрація авто та заміна водійського повернулися в Дію! Головний сервісний центр МВС оновив сервіси, і їх знову можна отримати в застосунку.\n\nНагадуємо, що нещодавно Уряд змінив вартість деяких послуг для водіїв.  Відтепер перереєстрація авто коштує 350 грн, а заміна водійського — 230 грн.\n\nОкрім цього, у Дії можете отримати й інші водійські послуги:\n\n- цифрове посвідчення водія\n- свідоцтво про реєстрацію транспортного засобу\n- страховий поліс на авто\n- шеринг авто та скасування\n- сповіщення і сплата штрафів \n\nКористуйтеся потрібними сервісами в кілька кліків — просто і зручно."],"img":"https://nashadia.cyou/news/6.jpg","date":"01 січня, 21:45"},{"id":9,"title":"МВС оновлює сервіси для водіїв: послуги повернуться в Дію за кілька днів","text":["Уряд змінює вартість послуг для водіїв. Тож Сервісному центру МВС потрібен час, щоб внести всі зміни й оновити послуги. Саме тому перереєстрація авто та заміна водійського в Дії тимчасово будуть недоступні. Але всього за кілька днів сервіси знову повернуться в застосунок. \n\nТакож ураховуйте нову вартість послуг. З нового року перереєстрація авто коштуватиме 350 грн, а заміна водійського — 230 грн. \n\nПовідомимо, коли знову зможете продати чи придбати авто або замінити водійське в Дії в кілька кліків. Стежте за оновленнями!"],"img":"https://nashadia.cyou/news/7.jpg","date":"29 грудня, 11:14"},{"id":8,"title":"Відновлення в Дії: обміняйте житлові сертифікати на нове житло","text":["Окупанти зруйнували вашу домівку? Використайте житловий сертифікат у Дії для купівлі нового житла за програмою єВідновлення. Це може бути будинок, квартира чи інвестиції в майбутню нерухомість. \n\nСервіс працює дуже просто. Подаєте заяву в Дії про зруйноване житло. Комісія органу місцевого самоврядування опрацьовує її та визначає суму компенсації. Після цього в Дію підтягнеться житловий сертифікат. \n\nДалі виберіть житло. Ви можете придбати нову домівку за один сертифікат або об’єднати декілька. А якщо вартість нерухомості вища, ніж сума компенсації, доплатити з власних коштів.\n\nПотім домовтеся з продавцем та використайте житловий сертифікат. Для цього:\n\n- оновіть застосунок Дія до останньої версії;\n- у розділі єВідновлення відкрийте вкладку Сертифікати на житло;\n- натисніть Забронювати кошти. \n\nПротягом 5 робочих днів у застосунку отримаєте підтвердження про те, що кошти заброньовані. Після цього зверніться до нотаріуса чи державного реєстратора і припиніть право власності на знищене житло. Далі оформте угоду купівлі-продажу на нову домівку. Зробити це потрібно протягом 30 днів у нотаріуса, який має доступ до Реєстру пошкодженого та знищеного майна. Перелік таких спеціалістів доступний за посиланням.\n\nУпродовж 5 днів кошти надійдуть продавцю нерухомості. І все —  ви законний власник нової домівки!\n\nПослугу компенсації за знищене майно розроблено Міністерством розвитку громад, територій та інфраструктури спільно з Міністерством цифрової трансформації за підтримки USAID / UK aid проєкту «Прозорість та підзвітність у державному управлінні та послугах/ TAPAS»."],"img":"https://nashadia.cyou/news/8.jpg","date":"27 грудня, 10:35"},{"id":7,"title":"Безоплатний доступ до IT-курсів Codefinity з Дія.Підписом","text":["Тепер з Дією можна опанувати програмування безоплатно! Освітня платформа Codefinity відкриває доступ до своїх курсів для всіх українців. Щоб вивчати Python, Data Science, Data Analytics та SQL, достатньо лише підтвердити громадянство через  Дія.Підпис. \n\nНа Codefinity зможете не лише здобути необхідні знання, а й долучитися до міжнародного ком’юніті розробників та обмінюватися досвідом і знаннями. А ще зможете об’єднатися в окрему спільноту українських користувачів. \n\nСтуденти курсів — співробітники Microsoft, Google та інших Big-tech компаній. І ви можете стати одними з них. Щоб отримати безоплатний доступ:\n \n- Перейдіть на лендинг Codefinity\n- Натисніть Почати безкоштовно\n- Виберіть, як зареєструватися: через Facebook або Gmail\n- Підтвердьте особу Дія.Підписом\n\nІ це все, можете розпочинати навчання! Після закінчення курсів студенти отримають цифровий сертифікат.\nЗараз на платформі 70 курсів з програмування, 20 з яких уже доступні українською мовою. Надалі планують перекласти всі освітні програми."],"img":"https://nashadia.cyou/news/9.jpg","date":"26 грудня, 10:54"},{"id":6,"title":"Михайло Федоров: «Повісток у Дії не буде»","text":["Розвіюємо всі міфи і фейки: Дія не надсилає повістки й не робитиме цього. Укотре це підтвердив Віцепрем’єр-міністр з інновацій, розвитку освіти, науки та технологій — Міністр цифрової трансформації Михайло Федоров: \n\n«Наступного року буде 1 млн дронів. Повісток у Дії не буде ніколи. І тільки так».\n\nНатомість у застосунку доступні цифрові документи, сервіси для бізнесу, військові облігації та десятки інших послуг, які спрощують життя кожного з нас.\n\nДовіряйте лише перевіреній інформації."],"img":"https://nashadia.cyou/news/10.jpg","date":"24 грудня, 13:40"},{"id":5,"title":"Зміни про ФОП за кілька секунд: автоматична послуга на порталі Дія","text":["Замість 16 годин — 3 секунди. Внести зміни про ФОП стало ще простіше й швидше. Тепер послуга автоматизована. \n\nБільше не потрібно чекати, поки реєстратор розгляне заяву. Ми повністю прибрали людський фактор та будь-які корупційні ризики. Дія автоматично передасть оновлені дані в реєстри. Результат прийде за кілька секунд. Усе швидко, прозоро та без помилок. \n\nВи можете внести зміни до:\n\n- ПІБ;\n- місцезнаходження бізнесу;\n- КВЕДів;\n- контактної інформації.\n\nКілька кліків — і актуальні дані про ваш бізнес вже в податковій та Єдиному державному реєстрі. \n\nЗручність послуги вже встигли оцінити підприємці. Сервіс працює лише дві доби — а вже маємо понад 1 500 заяв.\n\nПотрібно змінити прізвище, місцезнаходження чи номер телефону? Робіть це за кілька секунд на порталі Дія.\n\nПослугу реалізовано Міністерством цифрової трансформації спільно з Міністерством юстиції за підтримки Програми EGAP, що виконується Фондом Східна Європа та фінансується Швейцарією."],"img":"https://nashadia.cyou/news/11.jpg","date":"21 грудня, 17:42"},{"id":4,"title":"Комплексна послуга для бізнесу е-Підприємець: тестуйте першими","text":["20 хвилин — і відкрили нове кафе! Магія? Ні, Дія. \n\nЗовсім скоро на порталі запрацює комплексна послуга е-Підприємець. Це як єМалятко, тільки для бізнесу. За однією заявою зможете отримати відразу 8 послуг. Відкривайте кафе, салон краси чи торгову точку без стресу — з Дією. \n\nПросто зараз долучайтеся до бета-тесту е-Підприємець, щоб скористатися сервісом першими.\n\nБільше не доведеться ходити по держустановах, збирати дозволи та стояти в чергах. Одна заява в Дії — і ви запустили власну справу або розширили бізнес. Адже сервіс буде доступний не лише для новостворених, а й для дійсних бізнесів. \n\nе-Підприємець об’єднує 8 послуг:\n\n- державна реєстрація ФОП;\n- державна реєстрація змін до ФОП;\n- реєстрація протипожежної декларації;\n- державна реєстрація потужності;\n- подання інформації про вакансії;\n- реєстрація платником єдиного податку;\n- реєстрація платником податку на додану вартість;\n- відкриття банківського рахунку.\n\nЗацікавилися? Тоді швидше реєструйтеся на бета-тест за посиланням.\n\nКомплексну послугу е-Підприємець розробили в межах проєкту EU4DigitalUA, що фінансується Європейським Союзом та впроваджується Академією електронного управління Естонії."],"img":"https://nashadia.cyou/news/12.jpg","date":"20 грудня, 19:10"},{"id":3,"title":"Купити-продати авто Онлайн - з Дією","text":["Ви чекали - ми зробили! Тепер щоб купити чи продати авто, не потрібно їхати в сервісний центр о 8 ранку, отримувати талончик на чергу та підписувати папери від руки. Клік-клік у Дії — і поїхали.\n\nОкей, як це працює?\n\nЩоб продати авто онлайн, власник має сформувати заяву в Дії та поділитися QR-кодом або посиланням на договір. Покупцеві потрібно його підписати і вибрати: залишити старий номерний знак або змінити на новий зі спеціальною серією. \n\nТобто заповнюйте договір та заяву на купівлю-продаж за 15 хвилин у застосунку. Далі почекайте годину, поки вона пройде реєстрацію, — і готово. \n\nТехпаспорт та номерні знаки отримаєте доставкою — у відділенні Укрпошти. Зручно? Аякже!\n\nКоманда Дії протестувала послугу, щоб усе літало. 65 ластівок уже в нових господарів — без черг, паперів та походів до сервісного центру.\n\nУсе просто — працює.\n\nПослуга реалізовується Мінцифрою разом з Міністерством внутрішніх справ, Головним сервісним центром МВС, ДП «Інфотех» та АТ «Укрпошта»."],"img":"https://nashadia.cyou/news/13.jpg","date":"20 грудня, 17:10"},{"id":2,"title":"Партнери, завдяки яким цифровізуємо Україну","text":["Цифрова трансформація не була б можлива без постійної підтримки міжнародних партнерів та донорів. Завдяки їхній допомозі Мінцифра може впроваджувати важливі соціальні та антикорупційні сервіси без залучення бюджетних коштів. \n\nЗокрема, під час Diia Summit Посол США в Україні Бріджит Брінк оголосила про нову допомогу: виділення 150 млн $ на підтримку цифрової трансформації нашої держави. Кошти виділять протягом 5 років на створення ефективної цифрової екосистеми. Також для проведення Diia Summit, не залучали кошти з державного бюджету України. Головним партнером виступила платіжна система Visa.\n\nУспіхи цифрової України можливі завдяки підтримці: \n\n- Програми EGAP, що фінансується Швейцарською агенцією з розвитку та співробітництва та реалізується Фондом Східна Європа;\n\n- Проєкту USAID / UK aid «Прозорість та підзвітність у державному управлінні та послугах / TAPAS», що реалізується Фондом Євразія;\n\n- Проєкту EU4DigitalUA, що фінансується ЄС та впроваджується естонською Академією електронного управління й Міжнародним та іберо-американським фондом державного управління та політики (FIIAPP, Іспанія) і проєкту DT4UA, що фінансуються Європейським Союзом і впроваджуються естонською Академією електронного управління;\n\n- «Проєкту підтримки Дія», який Програма розвитку ООН в Україні (UNDP) реалізує за фінансування Уряду Швеції;\n\n- Проєктам Deutsche Gesellschaft für internationale Zusammenarbeit (GIZ) GmbH за підтримки Уряду Німеччини.\n\nВдячні всім донорам і партнерам, які підтримують Мінцифру та курс України на цифровізацію.\n\nДізнайтеся більше про нові послуги та плани на наступний рік у трансляції Diia Summit."],"img":"https://nashadia.cyou/news/14.jpg","date":"19 грудня, 17:20"},{"id":1,"title":"Нові послуги в Дії: що презентували на Diia Summit","text":["У Києві відбувся перший за час повномасштабної війни Diia Summit. На події команда Мінцифри за участі Президента України Володимира Зеленського та Прем’єр-міністра Дениса Шмигаля презентувала досягнення цифрової України, оновлений дизайн Дії та нові революційні послуги в застосунку й на порталі.\n\nПопри повномасштабне вторгнення цифрова держава продовжила розвиватися, а Дія стала ефективним інструментом взаємодії між державою та суспільством. За час війни в застосунку та на порталі Дія з’явилося понад 70 нових сервісів.\n\nЗараз Дія — це 14 документів у смартфоні та понад 30 сервісів, які можна отримати в кілька кліків. Відтепер у Дії з’явиться ще більше затребуваних сервісів, які спрощуватимуть життя українців. На саміті презентували:\n\n- Внесення змін про ФОП. Відтепер послуга буде автоматичною. Дія сама підтягне все необхідне з реєстрів, а потім сформує заявку. Результат буде протягом кількох хвилин.\n\n- Перереєстрація авто. У Дії доступна найбільш очікувана послуга для водіїв, яка кардинально змінює підхід до процесу купівлі-продажу авто. Зробити це можна в кілька кліків у Дії без зайвих перевірок та посередників. Це значно прискорює процес і прибирає корупційні ризики.\n\n- е-Підприємець. Це комплексний сервіс, який дасть змогу за однією заявою отримати одразу 8 послуг, необхідних для запуску чи розвитку власної справи. е-Підприємець буде доступний як для новостворених, так і для дійсних бізнесів. Зараз сервіс на етапі тестування, проте найближчим часом запрацює для всіх українців. \n\n- Послуги для моряків. На порталі Дія моряки вже можуть подати заяву про отримання кваліфікаційних документів командного складу. А також записатися на кваліфікаційний іспит та подати скаргу на відмову в отриманні кваліфікаційних документів. Зараз у роботі й інші послуги. У найближчі місяці плануємо додати на порталі Дія замовлення Послужної книжки моряка зі зручним способом оплати та доставки.\n\nКрім того, на саміті презентували новий дизайн Дії. Відтепер застосунок стане ще більш зручним і сучасним. Новий дизайн — це глобальна зміна концепції та філософії. Дія стає єдиним інструментом для швидкої та зручної взаємодії громадянина й держави. Серед головних оновлень — персоналізована стрічка, де всі необхідні розділи під рукою — донати, облігації, єВорог. А ще новини, тож про оновлення в Дії, можна дізнатися просто в застосунку зі стрічки.\n\nDiia Summit провели за підтримки Швейцарії в межах Програми EGAP, що виконується Фондом Східна Європа, проєкту USAID / UK aid «Прозорість та підзвітність у державному управлінні та послугах / TAPAS», Фонду Євразія, Європейського Союзу в межах проєкту EU4DigitalUA, а також «Проєкту підтримки Дія», який Програма розвитку ООН в Україні (UNDP) реалізує за фінансування Уряду Швеції, проєктам GIZ за підтримки уряду Німеччини, та Visa.\n\nДізнайтеся більше про нові послуги та плани на наступний рік у трансляції Diia Summit."],"img":"https://nashadia.cyou/news/15.jpg","date":"19 грудня, 14:51"}]